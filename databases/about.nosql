{"title":"Inštitút manažmentu","text":"Vitajte na web stránke Inštitútu manažmentu Univerzity sv. Cyrila a Metoda v Trnave. Sme nové, dynamicky sa rozvíjajúce, pracovisko. Zabezpečujeme pedagogický proces v študijných programoch Manažment kvality a Manažment v turizme a hotelierstve. Oba študijné programy sú veľmi atraktívne a v praxi žiadané. Naši absolventi sa uplatnia na manažérskych pozíciách v rôznych oblastiach národného hospodárstva na Slovensku, ale i vo svete. Študentom ponúkame kvalitných pedagógov, možnosť profesionálne i osobnostne rásť a vzdelávať sa a to nielen na našej Alma Mater, ale i v rámci mobility programov u našich partnerov v zahraničí. Uvedomujeme si, že vysokoškolské vzdelávanie bez zakomponovania potrieb praxe, nie je komplexné, preto poskytujeme našim študentom možnosť zúčastniť sa exkurzií a stáží priamo u zazmluvnených partnerov. Našim hlavným cieľom je, aby boli naši absolventi uplatniteľní na trhu práce a dokázali flexibilne a kreatívne pristupovať ku všetkým novým výzvam, ktoré konkurenčné prostredie prináša." }